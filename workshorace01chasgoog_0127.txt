112

EPODON LIBER.

OARMEN VII.

QUO, quo scelesti ruitis? aut-cur dexteris
Aptantur enses conditi?

Parumne campis atque Neptuno super
Fusum est Latini sanguini&

Non ut superbas invidae Karthaginis
Romanus arces ureret,

Intactas aut Britannus ut descenderet
Sacra catenatus via,

Sed ut secundum vota Parthorum sua
Urbs haec periret dextera?

Neque hic lupis mos nec fuit leonibus
Unquam nisi in dispar feris·

Furorne caecuS, an rapit vis acrior,
An culpa? Responsum dat-e.

Tacent et albus ora pallor inficit
Mentesque perculsae stupent.

Sic est: acerba fata Romanos agunt -
Scelusque fraternae necis,

Ut immerentis fluxit in terram Remi
Sacer nepotibus cruor.

CARMEN VIII.

ROGARE longo putidam te seeu10,
Vires quid enervet meas ἵ.

Cum sit tibi dens ater et rugis vetus
Frontem senectus exaret,

Hietque turpis inter aridas nates
Podex velut crudae bovis·

10

15

