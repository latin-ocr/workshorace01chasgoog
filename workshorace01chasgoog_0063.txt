48

CARMINIJM

Tu secanda marmora

Locas sub ipsum suune, et sepulcri
Immemor struis domos

Mar-isque Baiis obstrepentis urges
Summovere litora,

Parum locuples continente ripa.
Quid, quod usque proximos '

Revellis agri terminos et ultra
Limites clientium

Salis avarus 2 Pellitur paternos
In sinu ferens deos

Et uxor et vir sordidosque natos;
Nulla certior tamen

Rapacis Orci fine destinata
Aula divitem manet

Herum. Quid ultra tendis? Aequa tellus
Pauperi recluditur

Regumque pueris, nec satelles Orci
Callidum Promethea ·

Revexit auro captus. Hic superbum
Tantalum atque Tantali

Genus coereet3 hic levare functum
Pauperem laboribus

Vocatus atque non vocatus audit. J

GARMEN XIX:

BAccHUM in remotis carmina rupibus
Vidi docentem— credite posteri —-
Nymphasque discentes , et aures
Capripedum Satyrorum acutas,
Euoe, recenti mens trepidat metu
Plenoque Bacchi pectore turbidum
Laetatur. Buce, parce Liber,
Parce, gravi metuende thyrso l

