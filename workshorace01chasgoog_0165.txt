150 sumnum

Post mediam noctem visus cum somnia vera:

‘⁴ In silvam non ligna feras insanius ac si

Magnas Graecorum malis implere catervas.”
Turgidus Alpinus jugulat dum Memnona, dumque
Defingit Rheni luteum caput, haec ego ludo,

Quae neque in aede sonent certantia judice Tarpa,
Nec redeant iterum atque iterum spectanda theatris.
Arguta meretrice potes Davoque Chremeta
Eludente senem comis garrire libellos

Unus vivorum, Fundani3 Pollio regum

Facta canit pede ter percusso 3 forte epos acer

Ut nemo Varius ducit; molle atque facetum
Virgilio annuerunt gaudentes rure Camenae.

Hoc erat, experto frustra Varrone Atacino

Atque quibusdam aliis, melius quod scribere possem,
Inventore minor3 neque ego illi detrahere ausim
Haerentem capiti cum multa laude coronam.

At dixi fluere hunc lutulentum, saepe ferentem
Plura quidem tollenda relinquendis. Age, quaeso,
Tu nihil in magno doctus reprehendis Homero?
Nil comis tragici mutat Lucilius Acci?

Non ridet versus Enni gravitate minores,

Cum de se loquitur non 'ut majore reprensis?

Quid vetat et nosmet Lucili scripta legentes

· Quaerere, num illius, num rerum dura negarit
'Versiculos natura magis factos et euntes

Mollius ac si quis pedibus quid claudere senis,
Hoc tantum contentus, amet scripsisse ducentos
Ante cibum versus, totidem coenatus3 Etrusci
Quale fuit Cassi rapido ferventius amni

Ingenium, capsis quem fama est esse librisque
Ambustum propriis? Fuerit Lucilius, inquam,
Comis et urbanuS, fuerit limatior idem

Quam rudis et Graecis intacti carminis auctor,
Quamque poetarum seniorum turba3 sed ille,

Si foret hoc nostrum fato dilatus in aevum,
Detereret sibi multa, recideret omne quod ultra
Perfectum traheretur, et in versu faciendo

Saepe caput scaberet vivos et roderet·ungues.
Saepe stilum vertas iterum quae digna legi sint

⁴0

