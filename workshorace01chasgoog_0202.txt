LIB. 1. EPIST. V.

Gratia nequicquam coit et rescinditur At vos
Seu calidus sanguis seu rerum inscitia vexat
Indomita cervice feroS, ubicunque locorum
Vivitis, indigni fraternum rumpere foedus,
Pascitur in vestrum reditum votiva juvenca.

 

EPISTOLA IV.

ALBI, nostrorum sermonum candide judex,

Quid nunc te dicam facere in regione Pedana?
Scribere quod Cassi Parmensis opuscula vincat,
An tacitum silvas inter reptare salubres,
Curantem quidquid dignum sapiente bonoque est?
Non tu corpus eras sine pectore. Di tibi formam,
Di tibi divitias dederunt artemque fruendi.

Quid voveat dulci nutricula majus alumno,

Qui sapere et fari possit quae sentiat, et cui
Gratia, fama, valetudo contingat abunde,

Et mundus victus non deficiente crumena?

Inter spem curamque, timores inter et iras,
Omnem erede diem tibi diluxisse supremum:
Grata superveniet quae non sperabitur hora.

Me pinguem et nitidum bene curata cute vises
Cum ridere voles Epicuri de grege porcum.

 

EPISTOLA V.

St potes Archiacis conviva recumbere lectis

N ec modica coenare times olus omne patella,
Supremo te sole domi, Torquate, manebo.

Vina bibes iterum Tauro diffusa palustres

Inter Minturnas Sinuessanumque Petrinum.

Si melius quid habeS, arcesse vel imperium fer.
J amdudum splendet focus et tibi munda supellex.

18‚Å∑

lo

15

